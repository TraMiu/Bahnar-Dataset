bai mă mônh
ih tam sa mơh
inh sa boih 
inh nao achăng sa
ih sa mơh nhot kiơ
inh sa nhot ka
inh sasaǐ măm kro ưh kơ dei nhot
bai mă bar
ih tam sa mơh
inh tam ma sa
kơsỡ kơnh apinh ih sa tơ hnam nhôn
ŏ kơnh
bai mă pêng
sa mơǐ wǎ
bơnê kơ ih inh phǐ boih
nhă dak che wă
bơnê kơ ih inh nhă boih
bai mă puăn
de tĕch phe tơ yơ
inh ưh kơ băt
lơliơ ih ưh kơ băt
yua kơ inh pa dei răt dunh boih
bai mă pơdăm
ih hăm wă răt phe ưh
inh tam meh răt
ih hăm wă răt sik ưh
inh ưh kơ dei layơ wă răt
inh ưh kơ lah et sik
inh ưh kơ lah et hơt
bai mă tơdrâu
inh tĕch prit dðm yơ
mǐnh tơsi pưdăm jǐt
kăp dêh inh ưh kơ wa răt
inh răt bar cơsi tơhngam jǐt hăm tĕch
tĕch bưh
bai mă tơpơh
inh năm răt tơmam
bu tĕch hơbo inh wă răt
inh răt bar tŏ hơbo bar jǐt hlack jên
ih răt dơ̆ng bu
inh răt dơ̆ng sư noh
bai mă tơhngam
iĕm năm tơ yơ
nhôn chă ngôi
biĕm năm chă kiơ
nhi năm jang tơ mir
bai mă tơ sǐn
inh oei pơlei kiơ
inh oei plei bŏng
bre noh oei pơlei kiơ
bre noh oei plei kon brŭng jě plei bŏng
bai mǐnh jǐt
ih pơm kiơ yă
inh kĕch ba
ih hăm lăp don kơ kĕch ba
inh lăp don mơ̆n mă lei gleh
dang ei inh wă pơdơh brŏk pai mơh
bai mǐnh jǐnh mônh
ih jang hăm gleh ưh
inh jang gleh dêh
inh kư̆m gleh mơ̆n
bĕ ba wih
bai mǐnh jǐt bar
bĕ bơ̆n năm tơ plei kông brĕch
iĕm yak adroi inh yak dơ̆ng rơ̆ng
inh yak jư̆ng ưh kơ kĕ gleh dêh
lei bĕ bơ̆n hao gre
bai mǐnh jǐt pênh
ih truh tơ kươ̆n lĕ trung layơ
inh truh năr brei
layơ ih wă wih
dơning inh gô khan kơ ih
bai mǐnh jǐt puăn
kiơ âu
âu reo
kiơ to
to noh săng
bai mǐnh jǐt pơdăm
hnam ih hăm ataih
hnam inh jĕ âu
tơ̆ng wăn inh năm ngôi tơ ih
bơnê kơ ih năm ngôi wă
bai mǐnh jǐt tơdrâu
inh năm ngôi tơ ih
mơ̆t ngôi wă
ih hăm oei lơ̆ng akâu
huay mơ̆n
inh kư̆m oei lơ̆ng akâu thoi brei krô mơ̆n
bai mǐnh jǐt tơpơh
măt ih bư
măt inh duang
inh lăm dơn tơbơ̆p ih
ih nao dơm sơnăm
inh mǐnh jǐt tơhngam sơnăm boih
bai mǐnh jǐt tơhngam
ih tam dei akăn
ih tam dei klo
inh dei akăn boih
ih dei dơm nu kon
inh dei pênh nu boih
mǐnh nu drănglo bar nu drăkăn
bai mǐnh jǐt tơsǐn
ih dei dơm nu nhŏng oh
inh dei puăn nu nhŏng oh mă lei mǐnh nu lôch boih
mĕ bă ih hăm oei arih
mĕ bă inh oei arih
mĕ bă inh lôch boih
bai bar jǐt
biang dei dôm nu nhŏng oh
sư khan sư dei lăp mǐnh nu nhŏng dĕch
mĕ din hăm trŏ oh kơ bă biang
trŏ boih bre sư pơm yă bok bre sư nhŏng oh
bai bar jǐt mơnh
nut tơ yơ
sư năm kontum tam mă brŏk
ih ngôi gô hăp tơ âu wă
huay inh oei tơ nguaih âu kư̆m bưh
bai bar jǐt bar
ih hăm băt nut năm tơ yơ
inh hiơt ưh kơ băt sư năm tơ yơ
sư năm jang tơ kontum
layơ sư brŏk
ư kơ băt layơ sư wă brŏk
lei inh brŏk boih ho
brŏk mă lơ̆ng bă
oei kơ ih mă lơ̆ng
bai bar jǐt pênh
dunh boih pă dei tơbơ̆p ih
inh pă gonăl kơ ih boih
ih hǔi kơ năm tơ âu
inh ưh kơ wăn yua kơ dei tơdrong jang lơ dêh brei drâu
bai bar jǐt puăn
ih oei pơlei kiơ
inh oei pơlei kon chrah jê̌ măng yang
dơ̆ng pơlei kon chrah hăm tơmang bôh măng yang ưh
tơmang bôh
dơ̆ng pơlei kon chrah truh tơ măng yang dôm kơsô̆
rŏ lăng puăn kơsô̆
bai bar jǐt pơdăm
dôm jơ biĕm wă yak tơ pleiku
dôm jơ kơ trong truh tơ pleiku
biĕm oei tơ pleiku tam dung ưh
hăm pă dunh biĕm oei tơ pleiku
kơlih kơ kiơ biĕm oei tơ pleiku
biĕm oei tơ pleiku pơm kiơ
bai bar jǐt tơdrâu
neng tơ yơ
neng krŭl
layơ sư brŏk tơ âu
inh ưh kơ băt sư dah brŏk dah oei dunh
sư nao apǐnh phep năm tơ noh hei
rŏ lăng dang ei sư oei tơ noh
rŏ lăng dang ei sư brŏk boih
inh nao bôh sư năm tơ to
bai bar jǐt tơpơh
năr brei lĕm năm tơ yơ
năr brei nhơn jang tơ mir
năr dơning iĕm pơm kiơ dơ̆ng
năr dơning ưh kơ dei jang tơdrơng kiơ pơdơh
năr dơning inh wă năm ngôi tơ iĕm dang tơsǐn jơ
bai bar jǐt tơhngam
inh pơngot dêh
kơlih kơ kiơ ih kuă kơ sa mơh
inh jǐ klak dêh
nhă dak tŏ wă
bai bar jǐt tơsǐn
mih inh jǐ klak pham mah wă lôch
sư chă bơyơ̆ng lĕch pham ngăl
sư ưh kơ gơh iung năm tơ yơ
inh ưh kơ băt pơm thoi yơ dơ̆ng
inh khan kơ ih năm krao bok baksi năm lăng sư âu
blep boih dang ei inh năm
huch pơgang wă huăy kơ jǐ klak
bai pênh jǐt
năr mơsơ̆ dei mǐnh nu bơngai rơngao năm apǐnh pơgang inh
sư khan sư bơlŏ pơgrŭn tŏ tơngiĕt
inh bôh sư hơkĕ
sư khan sư jǐ bar măng giĕng boih
inh drơ̆ng sư inh ưh kơsǐ bok thây pơgang ôh
inh ăn kơ sư pơgang bơlŏ păng pơgang pran
bai pênh jǐt mônh
bă inh jǐ sư ưi kơ hiôk
sư jǐ kiơ
bă inh jǐ kơ̆l dêh
ih hăm dei pơgang ăn kơ bă inh huch
inh ăn kơ bă inh huch hơmŏ yă dă biơ̆
bai pênh jǐt bar
apǐnh ih pik ăn pơgang kơ jơ̆ng kon inh âu
sư trŏ hrŏng pham lĕch lơ dêh
nĕ pă hmoi thĕng wă
inh pơ̆n dang boih nĕ ăn kơ sư hơnhuih ho
dơning ih năm ba sư tơ âu dơ̆ng ho wă pik pơgang dơ̆ng ho
bai pênh jǐt pênh
apǐnh ih pik ăn kơ inh pơgang sơmĕch kăp
sơmĕch kăp pơkoih ih kơkaǐ hăp jing duh
nĕ pă kơkaǐ pă biơ̆ hăp klaih
nĕ pă kơkaǐ dơ̆ng
bai pênh jǐt puăn
ih hăm sǐ bơngai bahnar ưh
trŏ boih inh bơngai bahnar
inh wă pơhrăm nơ̆r bahnar
ih hăm wă bơtho inh
inh wă bơtho ih gơ pơma bahnar
bai pênh jǐt pơdăm
nơ̆r bahnar anat dêh
huay mơ̆n nơ̆r bahnar bônh biơ̆
inh wă pơma dơnuh păng ih lơ
inh lei laǐ mơ̆n
inh wă pơhrăm păng ih rim năr
bai pênh jǐt tơdrâu
ô ih kư̆m gơh pơma nơ̆r bahnar hay hă
inh gơh tŏ sĕt ưh tam mă tôm
apǐnh ih bơtho inh jô̆ nơ̆r bahnar
inh pơhrăm tam gan gơh
inh oei tơ âu tam gan dunh
dang ei ih pơma boi inh
bai pênh jǐt tơpơh
ih pơma kiơ inh ưh kơ wao
ih pơma hơbĕch dêh inh ưh kơ tom kơtơ̆ng
apǐnh ih pơma rơdơh biơ̆
apǐnh ih pơma dơ̆ng ưh tam mă nhên
bai pênh jǐt tơhngam
nơ̆r yuăn khan kiơ
nơ̆r bahnar khan kiơ
inh pơma hăm trŏ ưh
inh pơma ih hăm wao
dah inh pơma ưh kơ trŏ apǐnh ih ming wă kơ kinh pơma trŏ
bai pênh jǐt tơsǐn
mĕ ih pơm kiơ
inh năm pih abĕn ao
năr drâu tŏ đêh
pih abĕn ao bônh kơ hrĕng
mĕ ih măn ao brê inh to yơ
inh nao pih sơ̆k tam hrĕng
inh hrŭk ao ayơ
hrŭk ao găm kư̆m bưh wă
bai puăn jǐt
bĕ bơ̆n năm dăng sơnhuăl
inh ưh kơ wăn
inh dei tơdrong jang tơ hnam
kơsỡ kơnh bỡn năm dăng lê̌ sơnhuăl tơ dak
dang ei inh năm hum sŏ dak hloi
bai puăn jǐt mônh
ih hăm dei tơgăk
dei ôh inh dei bar hlak tơgăk
song inh mơng mǐnh hlak inh wă koh lơng
âu inh ăn kơ ih mǐnh hlak
tơ̆ng ih dang boih ih tơwih ăn kơ inh ho
ŏ
bai puăn jǐt bar
pah long ŭnh anat dêh
kơlih ih ưh kơ lơ̆ng akâu
tơ̆ng ih pran ih pah bônh dĕch
dah ih bơnŏ ih pah ưh kơ dah dei
ĭnh tơchĕng sung âu ưh kơ gan han
bai puăn jǐt pêng
nhi wă pơm hnam tơ sŭng
iĕm hăm wă tơgŭm nhi
nhi gô apah jên
nhôn kư̆m wă tơgŭm biĕm
bơnê kơ iĕm lơ dêh
huay ôh
bai puăn jǐt puăn
de pơm rông nao keh
rông keh dơning de koh sa kơpô hloi
de tơdăm tôn chêng de adruh suang
bơngai kră gô hlôm tơgiĕp
dǐ dăng kon pơlei ŏm kơ sa kơpô rơmo nhŭng
bai puăn jǐt pơdăm
năr brei dei bar nu bơngai hao long phĕ plei
mǐnh nu huơ̆ng tơgơ̆ ti
kơlih kơ sư ưh kơ rôp
thoi noh inh pă pơ̆n kơ hao long boih huŏng lôch hloi tơpă
bai puăn jǐt tơdrâu
e nĕ ngơ̆r kơ săng hli kơ hiĕt
inh hli kơ e hiĕt ti lei lơliơ
ô săng hiĕt ti e hă
mĕ khan boih kơ chu
bai puăn jǐt tơpơh
inh kơdŏu pran hloh kơ ih
kơdei inh kơdơ̆u pran hloh kơ ih
dơning ba tơduơ lăng bu kơ ba pran
inh pram hloh kơ ih ih tơrăn hloh kơ inh
bai puăn jǐt tơhngam
năr drâu tŏ đêh
ih lăng to wă jê̌ mi boih
dei kơmlat grăm boih kial
kial dêh
bĕ bơ̆n dah brŏk mă kuăng
bai puăn jǐt tơsǐn
mi tih dêh
biĕm hăm wă kơ mi
inh ưh kơ wă kơ mi
dei mi kơna gơh dei tơnam sa
bai pơdăm jǐt
dang ei inh nam hơnguang chă sơke pang jǐl
inh wă kiơ̆ ih
kiơ̆ wă ih chĕp kơ ba hra păng brơ̆m
hră ih jăng dêh
bai pơdăm jǐt mônh
ih tam hơmet tơmam kơ ba wa yak
gô inh tŏ sĕt
inh hơmet tơmam tam ma dang
inh rơhing kơ dak
gô inh nhă mơǐ na yak
bai pơdăm jǐt bar
bĕ ba mơ̆t tơ bri
inh hli tơbơ̆p kiĕk
inh hli tơbơ̆p kiĕk chơ̆u lôch
ih nĕ kơ hli inh nuih
bai pơdăm jǐt pêng
inh bôh juei tih gah to
bĕ ba năm chop adar nĕ pơma nap wă
nĕ pơma kơnh hăp kơtơ̆ng hăp iung kơdơ̆u
ih hiĕn kơ kiơ
inh pă kĕ gơ̆t boih
juei kơdơ̆u mơ̆t tơ kơdrơ̆ng boih
nĕ kơ yo nĕ hil kơ inh
bai pơdăm jǐt puăn
lăng to kon kiơ noh
ô sơke
ih prah wă
prah boih ưh kơ bơm
bai pơdăm jǐt pơdăm
jễ măng boih
bĕ ba brŏk
mlaih dêh prah juei ưh ko bơm
nhĕm juei lỡng dêh
dơning bĕ ba năm dỡng
bai pơdăm jǐt tơdrầu
nak to leh jǐl boih
hăp lĕch pham lơ dêh
bĕ ba boi dêl hăp
tỡng chă bôh bĕ ba tung brŏk tơ hnam
inh rơhing sa nhĕm jǐl
bai pơdăm jǐt tơpơh
kơsỡ brei kơne leh akap inh
meo ưh kơ rôp hăp leh akap
akap leh kơne inh pleh hăp lôch boih
inh pleh tũk boih
pơgề hei nik iŏk buh sa
bai pơdăm jǐt tơhngam
to dềh mi hăm dei kơne
dei mỡn nhôn ưh kơ sa
bahnar nhơn chơgăm kơ sa nhĕm kơne
bahnar iĕm hăm sa kiĕng kơne
sa kiĕng kữm sa jỡng kữm sa
bai pơdăm jǐt tơsǐn
thoi yo de buh kơne
hơdrol buh pơ di sŏk hãp
klaih noh iŏk dak nhao mă rơgoh
klaih nhao boih pai tơsǐn klaih noh sa
kơne hăm gơh kăp
dah kăp ti bŏn dei jǐ sơbur
bai tơdrâu jǐt 
klăn kuăr kơret juei
juei pỡk hăp luăn sa apôm
klăn tih tõ yơ
de hơgăt tih sư dei tơdrâu mă
inh hli kơ klăn kơlih kơ hăp pran dêh
bai tơdrâu jǐt mônh
puăl ưh kơ apôm dowǐl thoi tôl
puăl hăp kơjung kơdoh kul
inh tam lah sa pual
sa puăl păng nhĕm iĕr lõng dêh
ih nam phĕ mǐnh pôm puăl tơ pơgar
bai tơdrâu jǐt mônh
sa mơh păng nhĕm nhũng lỡng dêh
amrĕ hỡ
tơbăng pơle tãng biỡ
prit ngam
mam băt boh
plei krôǐ iũ
sa puăl sap dĕch
drăkăn dei anap boith gieng kơ sa nhĕm hoa kŏ dŏk bih bơbe
lu sư sa nhĕm nhũng romo kơpô iĕr dĕch
